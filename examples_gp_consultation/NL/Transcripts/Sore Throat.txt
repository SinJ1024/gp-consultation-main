Hallo. Welkom. Kom verder.

Hi, Goeiemorgen.

Jeetje, helemaal natgeregend.

Ja och. Ja, sorry ook dat ik een beetje te laat ben. Maar echt. Zoveel wind tegen en ja je ziet het ik ben helemaal doorweekt.

Echt weer nederlands op zijn best hè?

Ja vreselijk.

Ja, nou ja. Hier ben je droog.

Gelukkig. En lekker warm. Ook lekker warm hier.

Ook dat. Nou, ga lekker zitten.

Bril beslaat er helemaal van.

Ik zie het. Nou, wat kan ik voor je doen vandaag?

Ik heb dus al drie dagen zoveel keelpijn en ik had vanochtend ook een beetje koorts erbij en ik dacht: ja, ik bel toch maar voor de zekerheid.

Ja. Heel goed. Hey, en dus al drie dagen keelpijn met koorts. Zeg je. Kun je daar iets meer over vertellen nog?

Ja ja. Het begon ook een beetje met wat hoesten. Vorige week was al niet helemaal fit en ja nu die keelpijn. Ik slik ook al paracetamol en ook ibuprofen genomen. Maar die keelpijn is echt niet te doen gewoon. Alles doet pijn met slikken.

Ja, Vervelend joh. Pijnlijk met slikken. Hoor ik.

Ja, Ja. 

Hey, En heb je los daarvan nog andere klachten. Dus keelpijn. En je vertelde over koorts.

Ja, nee. Ja, dat hoesten is ook weer weg. Dus nee.

Dus, het is met name nu de keelpijn nog.

Ja.

Oké. Oke. Hey en heb je daar nog andere klachten bij, als in ben je benauwd?

Nee.

Nee, okey. En lukt het om te slikken. Om nog te drinken bijvoorbeeld.

Ja. Dat lukt wel. Maar het doet wel echt veel pijn.


Ja, ja. Heel pijnlijk. Oké. En merk je dat je ook verkouden bent als in een snotterige neus?

Nee, nee. Dat niet echt.

Nee. Niet aan het hoesten geweest?

Ja. Dus wel vorige week.

Oh ja. Vorige week vertelde je, oké. Oké. En zijn er nog mensen in uw omgeving ziek geweest?

Nee, nee. Maar ja. Een vriendinnetje die had het dus ook en die had echt helemaal een abces en ja ik denk eigenlijk dat ik misschien wel antibiotica moet.

Oh ja. Oké. Dus dat is waar je zorg zit? Eigenlijk, van heb ik misschien wel een abces?

Ja.

Ja. Nou ja. Dat lijkt me terecht en daar gaan we dan zeker naar kijken. Even denken hoor. Want heb je deze klachten al eerder gehad zo erg?

Ik heb weleens keelontsteking gehad .Maar dat is wel een aantal jaar geleden.

Oké. Oké. En is dat toen vanzelf weggegaan? Of heb je er antibiotica voor gehad?

Ik heb er wel als kind al een keer antibiotica voor gehad.

Ja, okey. Ik denk dat we gewoon maar eens moeten kijken. Mag je even op de onderzoeksbank plaatsnemen.

Oké. Gaan we dat doen.

Hele leuke jas heb je aan trouwens.

Dank je wel. Ja. Die is nieuw, van stiglitz.

Oh. Wat goed, ga ik opslaan. Heey, neem plaats. Ik wil eerst. Ik ga gewoon even alles na. Dus he .Ik wil even in je oren kijken. In je keel. Dus ik begin heel eventjes met je oren. Pak ik eerst even. Ik kijk eerst even aan de linkerkant. Nou, ik zie een luchthoudend trommelvlies. Verder geen tekenen van ontsteking. Rechteroor, ietsjes roodheid in de gehoorgang. Maar verder ziet het er rustig uit. Geen tekenen van ontsteking. Voel ik even in je hals. Aan je hals. Kijk naar lymfadenopathie. Ik voel enkele kleine lymfeklieren, submandibulair, niet pathologisch. Ik meet ook nog even je temperatuur. Pieppiep. Achtendertig drie. O ja. Je hebt wel een beetje verhoging en heb jij hiervoor nog paracetamol ingenomen of iets anders?

Ja .Vanochtend heb ik twee paracetamol ingenomen.

Oké. Maar dat is, nu is het drie uur. Dus dat is al wel weer uitgewerkt. Heb je inderdaad wel een beetje verhoging.

Ik wil graag even in je keel kijken. Ik kom even met de spatel. Ik zie in ieder geval een uvula die mediaan is. Ik zie iets rode farynxboog. Je hebt wel een beetje vergrote tonsillen. Ze zijn niet kissing. Ik zie een beetje beslag beiderzijds. Ik heb geen verdenking op een abces. Oké. Helder. Ja, mag je je mond weer dicht doen. Luister ik voor de zekerheid nog even naar je longen. Auscultatie longen mag je even goed inademen. Ja in uit. Via je mond. Heel goed. Ik hoor: vesiculair ademgeruis. Geen bijgeluiden. Nou klinkt keurig. De saturatie nog even meten. Achtennegentig procent. Ook dat is netjes. Oké. Helemaal goed. Ja. Mag je weer komen zitten? Oké. Nou, ik heb even alles goed nagekeken. Nou, ik zie wel inderdaad dat je verhoging hebt. Dus ik snap dat je je niet lekker voelt. Ik zie op dit moment gelukkig geen tekenen waar ik me echt zorgen om maak. Dus he, je noemde een abces. Dat zie ik absoluut niet. Dus daar ben ik echt niet bang voor. Ik zie wel dat je keel wat rood is en dat je amandelen zijn wat groter. Dat duidt toch echt wel op een ontsteking. Dus ik denk wel dat je een keelontsteking hebt. Maar op basis van deze symptomen kan ik eigenlijk zeggen dat het meest waarschijnlijk toch een virus is wat je te pakken hebt. En dat dat helaas. Maar gelukkig ergens ook gewoon echt een kwestie is van uitzieken.

Dus ik hoef geen antibiotica.

Nee, nee. Ja, antibiotica gaat je nu ook niet verder helpen.

Oh jammer. Ik dacht dat ik wat sneller van mijn klachten af zou zijn met antibiotica.

Dat begrijp ik. Ja, Nee. Dat is helaas niet zo. Met deze, met zo'n keelontsteking gaat antibiotica. Mogelijk ben je dan een halve dag eerder van je klachten af. Maar verder gaat dat niet zoveel doen op je ziektebeloop eigenlijk.

En wat moet ik dan met die pijn?

Ja. Goede vraag dus. Je mag vooral goed paracetamol in blijven nemen en als dat onvoldoende helpt. Dan mag je daar ook nog ibuprofen bij nemen. Paracetamol mag je vier maal daags duizend en ibuprofen drie keer per dag. Eventueel een tablet van vierhonderd. En verder goed blijven drinken. Wat kan helpen is koud. Koude drankjes of waterijsjes bijvoorbeeld. Dat helpt tegen de pijn. En in principe dus een kwestie van uitzieken. Mocht je er nou toch desondanks veel zieker bij worden of benauwd. Of dat het niet meer lukt om goed te slikken et cetera. Dan is het reden om weer contact met ons op te nemen. Is dat een beetje duidelijk zo?

Zeker. Dan ga ik maar weer lekker die regen, die regen in.


De regen trotseren. Nou, lekker naar huis.Zou ik zeggen.

Ja, okey.

Veel beterschap Hè.

Heey, dank je wel. Werk ze.

Doeg.