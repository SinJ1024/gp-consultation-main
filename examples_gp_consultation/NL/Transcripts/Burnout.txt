Welkom.

Dank je wel.

Ik begreep van de doktersassistenten dat u kwam vanwege wat spanningsklachten. Kunt u daar wat meer over vertellen?

Ja, Ik heb een hele drukke baan op het moment. En Ik merk dat er heel veel spanning in mijn lichaam zit. Heel veel. Mijn spieren heel stijf zijn en soms kan ik ook heel snel ademen. Dan voel ik echt mijn hart zo kloppen. En ik correleer het wel, omdat ik het nu echt wel een hele pittige baan heb.Ik denk wel dat het daardoor komt. Maar ik heb er wel heel veel last van.

En wat voor baan doet u?

Ik ben net afgestudeerd arts. En ik ben bij de interne geneeskunde gaan werken.

Ach. We zijn collegas. Wat leuk. En hoe bevalt het? Behalve dat het heel druk is.

Ja.Ik vind het ook heel leuk.Maar er is zoveel onderbezetting. Zo vaak wordt er gevraagd voor extra diensten en de dagen die je maakt zijn echt lang en ik voel me af en toe echt nog wel onzeker of ik geen dingen mis. Maar er zijn ook dagen die heel goed gaan en dan haal ik er heel veel energie uit. Maar ik wil nooit in het ziekenhuis eigenlijk gaan werken later. Dus ik doe dit wel om hopelijk een goede huisarts te worden later. Ik merk dat ik dit gewoon echt pittig vind. En ik er echt last van heb wel.

Ja. Wat zijn precies de dingen die u heel pittig vindt en hoe merkt u dat u er zoveel last van heeft in het dagelijks leven?

Er is zo vaak dat er dan gevraagd wordt, je komt s ochtends bij die overdracht en dan is die weer ziek en kunnen mensen meehelpen op die afdeling en dan merk ik al dat mijn hartslag gaat versnellen en dat ik eigenlijk nee wil zeggen. Maar we moeten het ook met elkaar doen. Dus dan heb ik ook die innerlijke strijd die veel onrust brengt.

Ja. Dat lijkt me heel pittig inderdaad. Ja ja. Want heeft u het wel vaker dat u denkt van eigenlijk wil ik zeggen: nee. Maar dat lukt me niet?

Nou ik heb het wel eens. Ik ben wel iemand, die een beetje vermijdend kan zijn. Die heel vaak doet wat de ander wil. Omdat ik dat dan ook leuk vind. Ik ben blij dat de ander het leuk vindt.

Ja

Maar daar heb ik nooit lichamelijk last van. Nee.

En wat doet u dan als die hartkloppingen bijvoorbeeld komen en u voelt zich niet zo lekker in uw vel op werk?

Ik merk wel dat ik dan minder koffie ga drinken. Omdat ik dan nog meer toch die hartkloppingen krijg. Dat helpt wel. En Als je met een leuke collega staat en je af en toe ook gewoon lol hebt met elkaar. Dan doorbreekt het dat wel. Dan voel je gewoon wel weer wat meer ontspanning. En dat kan ook 's avonds helpen. Maar het is wel lastig. Want je wil ook niet te veel doen. Er wordt al veel van me gevraagd. Hoe pak je nou goed rust daarin?

En is er ook iets waar u zich nu zorgen om maakt wat speelt?

Nou ja, aan de ene kant denk ik dat ik weet dat dit een periode is en dat die baan weer stopt. Maar mijn gezondheid vind ik ook belangrijk en het houdt wel aan. Dan denk ik, dat doe ik hier wel goed aan, om hier doorheen te blijven gaan.

Dat speelt met name in uw gedachten?

Ja

En is er ook een specifieke reden waarvan u dacht nu moet ik echt even naar de dokter. Dit is mijn punt. Ja. Je denkt dan zal er dan misschien toch ook iets lichamelijk onder zitten. Misschien toch bloedarmoede. Of is het misschien goed om met de praktijkondersteuners te praten? Ik weet niet zo goed. Maar je moet er niet alleen mee doorlopen?

Nee underdaad. Want voelt u zich daar ook alleen hierin, in die gedachtes en emoties en de klachten die u heeft.

Nou ik kan het wel, ik woon nog met huisgenoten en die zijn ook dokter.

Gezellig.

Het is heel gezellig.

En die begrijpen u waarschijnlijk.
Ja. 

Ze zitten ook in het vak.

Ja en sowieso veel vrienden die ook dokters zijn. En collega's en iedereen die aan gooien. Dat is ook veel druk. Dus ja in die zin wel. Veel begrijpt iedereen het goed om heen praat ik er ook wel over.

Dus ik hoor u eigenlijk zeggen dat u een goed steunsysteem heeft wat dat betreft. Dat u wel mogelijkheid heeft om in uw privéleven dit soort van op tafel te leggen en een soort van uw hart te luchten.

Ja

Dat is heel fijn dat dat kan.

Zeker.

En hoor ik u ook zeggen. Als ik het zo kort mag samenvatten: Dat u nu hier vandaag op het spreekuur bent met klachten, lichamelijke klachten en vermoeidheid. En u hoofdvraag is met name kan er een somatische oorzaak aan ten grondslag liggen. Is het mogelijk om dat uit te sluiten? En uw tweede vraag: Wat ik u eigenlijk hoorde zeggen van, is het misschien verstandig om verder te kijken. Om met een professional erover te hebben?

Ja.

Ja, want Is er iets waar u zelf ook aan dacht specifiek waar u het dan met bijvoorbeeld praktijkondersteuner over wilt hebben?

Ik denk dat het wel. Voor iedereen wordt er veel gevraagd in deze baan. Maar de een heeft er toch meer last van dan de ander. Ik vind het dan ook moeilijk om dan nee te zeggen. Of als ik dan zeg: dat gaat er niet bij. Dan heb ik, denk ik, toch de hele tijd het gevoel van nu laat ik mijn collega's met het werk achter. Dus dan heb je er ook nog last van. Dus niet van ook ik heb nee tegen gezegd.

Een beetje dat schuldgevoel, bedoelt u dat? Om uw klacht wat beter te begrijpen. Ga ik u wat specifieke vragen stellen eerst. En daarna zal ik u lichamelijk onderzoeken. En aan het eind maken we samen een plan. Is dat een goed idee?

Ja. Lijkt me goed.

Oké. U vertelde al over een aantal lichamelijke klachten die u heeft. Kunt u mij wat uitgebreider beschrijven van wat u dan voelt wanneer u dat heeft?

Ja nou, die hartkloppingen vind ik wel heel vervelend en dat is vaak wanneer, ik vind het bijvoorbeeld lekker om 's avonds in bad te gaan en dan voel ik het ineens als ik naar bed ga 's avonds.

Het kan dus spontaan zo komen.

Ja

Ja, en heeft u daar ook last van als u zich inspant?

Nee.

Oke. En wat gebeurt er op zo'n moment? Zijn er bijvoorbeeld specifieke gedachten die u heeft of is er iets anders wat het uitlokt of triggert?

Het is denk ik vooral waar en ik eens even een rustmoment pak. Dus bijvoorbeeld in bad. Dus dat je even weer helemaal uitschakelt van werk en met jezelf.

Dat u merkt dat als u rust neemt dan dat de lichamelijke klachten dan komen. Heeft u dan ook pijn op de borst?

Nee. Ik heb geen pijn op de borst.

En heeft u het idee dat uw hartslag ook onregelmatig is?

Nee. Hij is niet onregelmatig.

Hij is wel regelmatig. Maar het is sneller en echt voelbaar.


Ja, je voelt hem ook zo'n beetje zo aan je hals door. Je kan het soms een beetje horen ook of zo.

Inderdaad. En heeft u nog klachten van duizeligheid of licht in het hoofd?

Nee.

Dat allemaal niet. Oké, benauwdheidsklachten?

Nou, ja Ik heb weleens dat ik dan op die momenten of op andere momenten merk dat ik heel snel adem. En dat kan wel een beetje benauwd voelen. Ja.

En welke momenten zijn dat? Ook in die rustmomenten?

Ja, ja. Maar het kan ook wel als ik op de wc op mijn werk. En dan denk ik: joh wat ben ik eigenlijk snel aan het ademen.

Zo onbewust. Ja okey. Ik was ook nog benieuwd, u gaf aan, nu begin ik er last van te hebben en kunt u concreet beschrijven welke momenten in uw dagelijks leven u hier tegenaan loopt? Wat dan de concrete belemmeringen zijn.

Die klachten zijn vaker. Het was af en toe wel een keer. Maar nu is dat bijna dagelijks. Dan wil je dat het weggaat. Maar dat gaat dan niet. Dus dan lukt het me niet. Dan lig je er ook wel wakker van als je wilt slapen en dan denk je: ja ik moet juist morgen weer vroeg op en het zal weer een pittige dag worden. Dus dan baal ik dat ik niet in slaap val.

Precies. Want heeft u daar ook last van, slaapklachten?

Nou, het inslapen wel eens. Omdat ik dan voel me als ik eenmaal slaap.

Dan kunt u goed doorslapen. En het inslapen, wat gebeurt er dan als u dan bijvoorbeeld in bed ligt? Hoe laat gaat u ongeveer naar bed?

Ja. Ik probeer wel op bijtijds naar bed te gaan. Omdat ik ook weer vroeg op moet. Dus het is zo tussen tien en half elf naar bed.

En wat gebeurt er als u dan zo in uw bed ligt?

Ja, dan denk ik wel weer hoe zal morgen zijn? Op welke afdelingen zal ik nog meer staan? Of alleen de ene waar ik ingedeeld sta. Dat is wel gedachtes die dan.

U bent aan het piekeren en aan het malen over de volgende dag. En vooral de onzekerheid komt dan naar boven.

Ja onzekerheid

Oké. Hoeveel uur kunt u dan slapen? Hoe laat moet u dan uit bed?

Ik moet rond kwart over zes gaat met meestal.

Maar dan komt u wel zo gemiddeld aan zeven, Acht uur.

Ja, ik lig soms echt wel tot twaalf uur wakker of zo.Ik denk dat het vaak met je zes uur is.

Zes uur.

Zes uur dat ik slaap.

En merkt u op de dagen dat u niet werkt, dat u wel beter kunt slapen en uitgeruster wakker wordt?

Dan merk je dat ik gewoon wel moe ben. Dus dat ik dan lang slaap. En dat ik dan inderdaad wel wat sneller in slaap kan vallen.

En hoeveel uur per week werkt u?

Ja, full-time. Dus dat is dan een achtendertig uurs contract. Dat zijn vaak langere dagen.

Ja, ja. En bij die klachten die u voelt. Hoe lang duren die? Als het zo spontaan opkomt.

Nou dat kan, dat kan toch wel soms een half uur of zo. Ja denk ik zoiets. 

En dan trekt het spontaan weg. Of moet u dan iets daarvoor doen?

Nee. Vaak is het in één keer wel weer weg ofzo.

Oké. Als ik het zo kort mag samenvatten, hoor ik u eigenlijk zeggen dat u sinds wanneer is het trouwens dat u dit nu zo merkt?

Nou ja. Het is een beetje geleidelijk steeds erger geworden. Maar het is wel al een paar maanden dat ik het wel eens heb. Maar dat het nu echt zo dagelijks is, nu, de laatste twee weken denk ik.

De laatste twee weken. Oké. Dus al maanden wat klachten van hartkloppingen en snel ademen. Wat nu de afgelopen twee weken eigenlijk toe lijkt te nemen. U heeft er last van in het dagelijks leven. Wat u belemmert. En u had zelf het vermoeden dat het door het drukke werk zou kunnen komen. Maar je vraagt zich wel, kunnen we de somatische dingen uitsluiten? Daarvoor ga ik u eerst lichamelijk onderzoeken. Mag u naar de onderzoeksbank komen en daar even plaatsnemen. Ik zal eerst even een paar standaard controles doen. Ik meet de hartslag en de bloeddruk. De bloeddruk is mooi. Honderdtwintig boven zestig. En ik zie dat de hartslag rond de vijfenzestig per minuut is. Dat is mooi. Rustig. De zuurstof is achtennegentig procent en u ademt op dit moment mooi rustig veertien per minuut. Ik zal nog even naar uw hart en longen luisteren. Mag u even uw shirt uitdoen? Dan begin ik even met het luisteren op uw rug. Mag u door uw mond in en uitademen. Heel goed. Ik hoor geen bijzonderheden over de longen. Er komt goed ademgeruis over alle longvelden. Ik hoor geen bijgeluiden. Nu zal ik aan de voorkant luisteren. Ook naar uw hart. Mag u ademen zoals u normaal gesproken ook ademt. Nou ik hoor normale harttonen, geen bijzonderheden. Geen souffles. En heeft u ook nog buikklachten?

Nee. Dat valt niet mee.

Dat niet? Oké. Dan zal ik het buikonderzoek even voor nu overslaan. Mag u zich weer aankleden en dan bespreken we even wat we gaan doen. Nou, ik hoor u een aantal dingen vertellen en ik heb u nu nagekeken. Het lichamelijk onderzoek was volledig goed. Dus wat dat betreft wil ik u in ieder geval geruststellen. Ik denk zelf dat u op dit moment mogelijk een beetje overspannen bent vanwege werk. En dat kan dit soort klachten natuurlijk veroorzaken. Wat ik. nog wel wil doen is inderdaad even een aanvullend onderzoek. Dus bloedonderzoek met name. Want u vroeg zich af, kan bijvoorbeeld een anemie dit veroorzaken. En daar heeft u helemaal gelijk in. Dus dan kunnen we een aantal somatische oorzaken hiervan uitsluiten. Dus ik zal in ieder geval het hb prikken. De schildklierwaarden en even de leverfunctie en nierfunctie. Om even te kijken hoe dat verder gaat. Ik bedoel hoe de waarden zijn. En dan hebben we het een en ander uitgesloten. En terugkomend op uw tweede vraag. Is het een idee om hier een keer met de professional over te hebben? Ik denk dat dat een wijs idee is. Als u daarvoor openstaat. Dan kunt u een afspraak maken bij onze praktijkondersteuner geestelijke gezondheidszorg. En dat kan eigenlijk al vandaag. Dat u vandaag al naar de balie loopt om een afspraak te maken. In afwachting van het bloedonderzoek. Dus daar hoeft u niet per se eerst op te wachten. Omdat ik vermoed dat dat in principe niet afwijkend is. Als u dan bloed heeft geprikt. Dan hebben wij binnen twee werkdagen de uitslag en dan kunt u even de praktijk bellen om de uitslagen door te kijken of u kijkt even online in het portaal. Dus daar kunt u het ook even zien. Nou ja, ik zou zeggen: Kijk even hoe het gaat met de gesprekken met de praktijkondersteuner. Mocht het zijn dat u naar aanleiding daarvan nog vragen heeft of de klachten nemen toe en u maakt zich toch wat zorgen. Dan bent u altijd welkom terug op het spreekuur. Had u zelf nog vragen over iets wat onduidelijk was aan het gesprek?

Nee fijn dat we bloed gaan prikken en dat ik met een praktijkondersteuner kan praten.
Dat vind ik wel heel erg fijn. Is er nu voor morgen ga ik weer werken. Nog iets waar ik rekening mee kan houden waar ik op moet letten?

Hele goede vraag inderdaad. Ik wil u in ieder geval aanraden, ik denk dat, dat waarschijnlijk omdat we collegas zijn. Dat u dat wel een klein beetje kunt raden. In zo'n periode van overbelasting. Randje burn out. Is het heel erg belangrijk om actief ontspanningsmomenten in te bouwen in uw leven. Dus dat u een paar keer per week dingen doet waar u echt energie uit kunt halen. En dat hoeven niet hele grote ondernemingen te zijn. Een lekker bakje koffie drinken bij uw favoriete koffiezaak is al een moment van ontlading voor uw lichaam. Of even bellen met een vriendin of vriend waar u het goed mee kunt hebben. Uzelf een keertje trakteren op een mooie wandeling of wat gaan zwemmen. Dingen waar u eigenlijk energie uit kunt halen. Dat mag u zo creatief mogelijk invullen. Het belangrijkste is wel regelmaat in uw leven te houden. Dus het feit dat u nog wel naar werk gaat in de ochtend opstaat. In de avond probeert op tijd naar bed te gaan. Is ook heel erg belangrijk. En mocht het zijn dat er een arbodienst is bij u in het ziekenhuis is, is het ook altijd wijs om even een afspraak te maken bij de arbo arts om nog wat tips te vragen of zij nog kunnen kijken of er bijvoorbeeld in het contract één en ander. Of de roosters het een en ander gedaan kan worden om u ook wat meer rust te geven. En ik denk dat u zelf ook het beste kunt voelen van waar zit de balans tussen werk en privé. Inspannen maar ook ontspannen en ontladen. Dat zijn de dingen die ik u In eerste instantie wil aanraden.

Fijn dank je wel.

Nou, graag gedaan.Heel veel sterkte ermee. Nogmaals mocht het zijn dat u toch nog wel zorgen heeft of vragen erover. Dan kunt u altijd nog een keer contact opnemen.

Hartstikke fijn.Dank je wel.

Yes.Graag gedaan.